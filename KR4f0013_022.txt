# -*- mode: mandoku-view; -*-
#+TITLE: 梅村家藏藁
#+DATE: 2015-09-11 17:17:46.179517
#+PROPERTY: ID KR4f0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0319-022梅村家藏藁-卷第二十二.
<pb:KR4f0013_SBCK_022-1a>¶
梅村家藏藁卷弟二十二　詩後集十四¶
　詩餘長調三十六首¶
　　　意難忘(山家)¶
村塢雲遮有蒼藤老榦翠竹明沙溪堂連石穩苔徑逐籬斜文木几小窗¶
紗是好事人家啓北扉移牀待客百樹梅花　衰翁健飯堪誇把癭尊茗¶
椀高話桑麻穿池還種柳汲水自澆瓜霜後橘雨前茶這風味清佳喜去¶
年山田大熟爛熳生涯¶
　　　滿江紅(題畫夀總/憲龔芝麓)¶
楚尾吳頭僅斗大孤城山縣正遇著靑絲白馬西風傳箭歸去秦淮花月¶
好召登省閣江山換更風波黨籍總尋常思量遍　文史富才名擅交與¶
盛聲華健正三公開府張燈高宴綠髩功名杯在手靑山景物圖中見待¶
它年㨂取碧雲峰歸來義¶
　　　又(白門/感舊)¶
松栝凌寒掛鍾阜玉龍千尺記那日永嘉南渡蔣陵蕭瑟羣帝翔翔騎白¶
<pb:KR4f0013_SBCK_022-1b>¶
鳳江山縞素觚稜碧躧麻鞋血淚灑氷天新亭客　雲霧鎖臺城戟風雨¶
送昭丘柏把梁園宋寝燒殘赤壁破衲重游山寺冷天邊萬㸃神鴉黑羨¶
漁翁沽酒一簑歸扁舟&KR0327;¶
　　　又(過虎丘申/文定公祠)¶
相國祠堂看古樹蒼崖千尺聽斷澗轆轤聲𦂳闌干吹笛士女嬉游燈火¶
亂君臣際會松杉直任年年急雨打荒碑兒童識　今古恨興亡蹟白社¶
飲靑門客歎三公舊事吾徒蕭瑟歌舞好隨時世改溪山到處還堪憶儘¶
浮生風月倒金尊千人石¶
　　　又(讀史)¶
顧盼雄姿數馬矟當今誰比論富貴刀頭取辦只應如此十載詩書何所¶
用如吾老死溝中耳願君侯誓志掃秦關如江水　烽火靜淮淝壘甲第¶
起長安裏尙輕它絳灌何知程李揮麈休譚邊塞事封侯拂袖歸田里待¶
公卿置酒上東門功成矣¶
　　　又(感舊)¶
滿目山川那一帶石城東冶記舊日新亭高會人人王謝風靜旌旗瓜步¶
<pb:KR4f0013_SBCK_022-2a>¶
壘月明鼓吹秦淮夜算北軍天塹隔長江飛來也　暮雨急寒潮打蒼鼠¶
竄宮門瓦看雞鳴埭下射雕盤馬庾信哀時惟涕淚登高郤向西風灑問¶
開皇將相復何人亡陳者¶
　　　又¶
詩酒溪山足笑傲終焉而已囘首處亂雲殘葉幾篇靑史昔日兒童俱老¶
大同時賓客今亡矣看道傍爭羡錦衣郎曾如此　遭際盛聲名起跨燕¶
許追蘇李苟不知一事吾之深耻年少卽今何所得孝廉聞一當知幾論¶
功名消得許多才偶然耳¶
　　　又(贈南中/余澹心)¶
綠草郊原此少俊風流如畫儘行樂溪山佳處舞亭歌榭石子岡頭聞奏¶
伎瓦官閣外看盤馬問後生領袖復誰人如&KR0056;者　雞籠館靑溪社西園¶
飲東堂射捉松枝麈尾做些聲價賭墅好尋王武子論書不減蕭思話聽¶
淸譚舋亹逼人來從天下¶
　　　又(重陽/感舊)¶
把酒登高望北固崩濤中斷還記得寄奴西伐彭城高讌飲至凌歊看馬¶
<pb:KR4f0013_SBCK_022-2b>¶
射秋風落木堪傳箭歎黃花依舊故宮非江山換　獨酌罷微吟倦斜照¶
下東籬眸念柴桑居士高風誰見佳節又逢重九日明年此會知誰徤論¶
人生富貴本浮雲非吾願¶
　　　又(賀孫本芝/夀兼得子)¶
老矣君謨曾日啖荔枝三百拂袖去筍輿芒屩彈琴吹笛九日登高黃菊¶
酒五湖放棹靑山宅論君家住處本桃源仙翁石　門第盛芝蘭集五福¶
滿雙珠岀看龍文驥子鳳毛殊特竹馬鳩車堦下繞朱顔綠鬢尊前立問¶
今朝誰捧碧霞觴同年客¶
　　　又(感興)¶
老子平生雅自&KR0018;交游然諾今已矣結茅高隱溪雲生閣暇日好尋鄰父¶
飲歸來一枕松風覺但拖條藤杖笋鞋輕湖山樂　也不赴公卿約也不¶
慕神仙學任優游散誕斷雲孤鶴徤飯休嗟容鬢改此翁意氣還如昨笑¶
風塵勞攘少年塲安耕鑿¶
　　　又(蒜山/懷古)¶
沽酒南徐聽夜雨江聲千尺記當年阿童東下佛貍深入白面書生成底¶
<pb:KR4f0013_SBCK_022-3a>¶
用蕭郎帬履偏輕敵笑風流北府好譚兵參軍客　人事改寒雲白舊壘¶
廢神鴉集儘沙沉浪洗斷戈殘戟落日樓船鳴鐡鎖西風吹盡王侯宅任¶
黃蘆苦竹打荒潮漁樵笛¶
　　　又(壽金豈凡/相國七十)¶
雒社耆英高㑹處門前雙㦸風景好沙堤花柳錦堂琴瑟北叟甫翁須徤¶
在東封西禪何時畢羡蒼生濟了衮衣歸神仙客　法醖美雕薪炙燈火¶
炤笙歌席正朱樓雪滿早梅消息矍鑠靑山霜鐙馬歡娛紅粉春泥屐願¶
百年父老進霞觴昇平日¶
　　　又(壽顧吏部/松交五十)¶
拂袖歸來閑管領煙霞除目算得是與人無競高飛黄鵠眼底羊膓逢九¶
坂天邊鰐浪愁千斛脫身時還剩辟疆園浮生足　樽酒在殘書讀拳石¶
小滄洲綠有風亭月榭醉彈絲竹嫩籜雨抽堂下筍蒼皮霜洗窗前木倩¶
丹靑寫出虎頭癡山公屋¶
　　　滿庭芳(孫太初太白亭落/成分韻得林字)¶
鐡笛横腰鶴瓢在手烏巾白袷行吟仙蹤恍惚埋玉舊煙林多少唐陵漢¶
<pb:KR4f0013_SBCK_022-3b>¶
寝王孫夢一様銷沉殘碑在高人韻士留得到而今　雲深來此地相逢¶
五隱白石同心喜今朝吾輩酹酒登臨忽聽松風驟響蘇門嘯髣髴遺音¶
歸來晚峰頭斜㬌明日約重尋¶
　　　六么令(詠桃)¶
一枝稷豔蘸破垂楊色到處倚牆臨水裝點清明陌障袖盈&KR0313;粉面獨倚¶
斜柯立深紅淺白無言忽笑鬬盡鉛華半無力　年年閒步過此柳下人¶
家識煙臉嫩霧鬟斜膓斷東風客燕子欲來還去滿地愁狼藉芳姿難得¶
韶光一片囑付東君再三惜¶
　　　獨影摇紅(山塘/卽事)¶
踏翠尋芳柳條二月春風半泰娘家在畫橋西有客金錢宴道是留儂可¶
便細沉吟迴眸顧盼繡簾深處茗椀爐煙一牀絃管　惜别匆匆明朝約¶
會新亭館扁舟載酒問嬋娟驀地風吹散此夜相思豈慣孤枕宿黃蘆斷¶
岸嚴城鐘鼓凍雨殘燈披衣長歎¶
　　　倦尋芳(春雨)¶
欺梅黯澹弄柳迷離一幅煙水醉墨糢糊澹插浮屠天際捲湘簾憑畫閣¶
<pb:KR4f0013_SBCK_022-4a>¶
白鷗㸃㸃飛還起視吾廬如掀翻一葉空江深處　記今朝南湖禊飲士¶
女嬉游此景佳麗細馬輕車不到斷橋西路雙屐衝泥憎喚渡一瓢沽酒¶
柴門閉料今宵對殘燈客情憔悴¶
　　　念奴嬌¶
東籬殘醉過溪來閒訪黄花消息小院高樓門半掩細雨欄干吹笛側帽¶
狂呼搊箏緩唱翠袖偎人立欲前還止此中何處佳客　卻是許掾王郞¶
風流年少爛醉金釵側十載揚州春夢斷薄倖靑樓贏得遍插茱萸山公¶
老矣顧影顚毛白凭高惆悵暮雲千里凝碧¶
　　　木蘭花慢(過濟/南)¶
天淸華不注搔首望白雲齊想尙父夷吾雪宮柏&KR0397;衰草長堤松耶柏耶¶
在否祇斜陽七十二城西石窌功名何處鐵籠籌算都非　儘牛山涕淚¶
沾衣極目雁行低歎鮑叔無人魯連未死憔悴南歸依然洋洋東海看諸¶
生奏玉簡金泥誰問碻磝戰骨秋風老樹成圍¶
　　　又(話舊)¶
西湖花月地櫻筍熟鱖魚肥記粉袖銀箏靑簾畫舫煙柳春堤驚風一朝¶
<pb:KR4f0013_SBCK_022-4b>¶
吹散歎面興兵火渡人稀白髮龜年尙在靑山賀監重歸　恰相逢紫蟹¶
黄雞猶唱縷金衣奈狂客愁多秋娘老去木落烏栖無情斷橋流水把年¶
光流盡付斜暉世事浮生急㬌道人抱膝忘機¶
　　　又(夀嘉定趙侍/御舊巡滇南)¶
仰頭看皓魄切莫放酒杯空記六詔飛書百蠻馳傳萬里乘驄天南碧雞¶
金馬把枯棊殘局付兒童雞黍鹿門高隱衣冠鶴髮衰翁　歎干戈滿地¶
飄蓬落日數歸鴻喜歇浦寒潮練塘新霽投老從容菊花滿頭須插向東¶
籬狂笑醉顔紅高館靑尊紅燭故園黄葉丹楓¶
　　　又(中秋/詠月)¶
水輪誰碾就千尺起嘯臺東記白傅堤邊庾公樓上幾度曾逢今宵廣寒¶
高處問嫦娥環珮在何峰天上銀河珠斗人一玉露金風　聽江樓鶴唳¶
横空人影立梧桐有宮錦袍緋綸巾頭白鐡笛仙翁欲乘月明飛去過嚴¶
城下界打霜鐘醉卧三山絶頂倒看萬箇長松¶
　　　又(夀汲古閣主/人毛子晉)¶
尙湖高隱處校漆簡定遺經正伏勝加飡楊雄强飯七略縱横爭傳殺青¶
<pb:KR4f0013_SBCK_022-5a>¶
奇字更五千餘偈叩南能夜雨蒲團佛火春風菌閣書聲　卧荒江投老¶
遺民兵後海田耕喜柳塢堂開月泉詩就貰酒行吟高談九州風雅問開¶
元以後屬何人百嵗顚毛斑白千年翰墨丹靑¶
　　　水龍吟(送孫浣心/之眞定)¶
無諸臺上春風燕南魏北聲名起金戈鐡馬神州沉陸幅巾歸里種柳門¶
前藝瓜陂下北窗煙雨遇天涯故舊貽書到一鞭行李滹沱水　挾瑟高¶
堂趙女問叢臺幾人珠履靑史紛爭干戈譚笑陳餘張耳漢壘秦軍季龍¶
宮苑銷沉何處向孤城但有寒鴉落木暮天覊旅¶
　　　風流子(爲鹿城李/三一夀)¶
靑山當戸牖秋光霽明月倒壺觴羨金粟道人草堂松竹靑蓮居士藜閣¶
文章傳家久朱門開累葉畫省付諸郞綠酒黃花淵明高卧紅顔白髪樊¶
素新妝　登高頻囘首江南舊恨在鐵笛滄浪十載故園兵火三徑都荒¶
待山園再葺讀書萬卷湖田晚熟縱博千塲老子婆娑不淺儘意疏狂¶
　　　又(送張編修/督學河南)¶
中原人物盛征驂過花發洛陽街羡嚴助承明連城建節茂先機近好士¶
<pb:KR4f0013_SBCK_022-5b>¶
掄才賔徒滿賦成誇投簡鐘鼓遶繁臺嵩嶽出雲鬰䓤千仭濁河天際屈¶
注西來　憑高披襟處千觴引&KR0812;醁意氣佳哉囘首日邊臚唱　御筆親¶
裁待尙書尺一趨歸視草門盈桃李學士高齋領取玉堂佳話黄閣重開¶
　　　又(掖門/感舊)¶
咸陽三月火新宮起傍鎖舊莓牆見殘甓廢磚何王遺構荒薺衰草一片¶
斜陽記當日文華開講幄寶地正焚香左相按班百官陪從執經橫卷奏¶
對明光　至尊微含笑尙書問大義共退東廂忽命紫貂重召天語琅琅¶
賜龍團月片甘瓜脆李從容晏笑拜謝君王十八年來如夢萬事淒涼¶
　　　沁園春(贈柳/敬亭)¶
客也何爲十八之年天涯放游正高談拄頰淳于曼倩新知抵掌劇孟曹¶
丘楚漢縱横陳隋游戲舌在荒唐一笑收誰眞假笑儒生誑世定本春秋¶
　眼中幾許王侯記珠履三千宴畫樓歎伏波歌舞淒涼東市征南士馬¶
慟哭西州只有敬亭依然此柳雨打風吹絮滿頭關心處且追陪少壯莫¶
話閒愁¶
　　　又(午朝/遇雨)¶
<pb:KR4f0013_SBCK_022-6a>¶
十里紅牆樹色陰濃銅扉洞開見觚稜日[炫-ㄙ+ㄥ]金銀照耀朱霞天半避暑樓¶
臺忽起奇雲琉璃萬頃燕雀罘罳風動來西山上有龍迎返照急雨驚雷¶
　涼生殿閣佳哉但瀟灑瑤堦絶點埃聽御河流水琤琮雜珮黃滋細柳¶
翠逼宮槐玉管銀毫氷桃雪藕枚馬詩成應制才承恩久待歸鞭晚霽步¶
月天街¶
　　　又(雲間張靑琱從中/州南還索調夀母)¶
極目中原慷&KR0099;平生濁醪一杯念高堂老母桓釐志行窮途游子仲蔚蒿¶
萊雅&KR0018;經綸文章小技三尺遺孤何壯哉辭家久到燕南趙北赤日黃埃¶
　吾徒造物安排且布韈靑鞵歸去來有蓴羹鱸鱠能供蔬饍魚村蟹舍¶
可葺茅齋貧賤安親詩書養志世上機雲少棄才成名後把懷淸築起百¶
嵗高臺¶
　　　又(觀潮)¶
八月奔濤千尺崔嵬砉然欲驚似靈妃顧笑神魚進舞馮夷擊鼓白馬來¶
迎伍相鴟夷錢王羽箭怒氣强於十萬兵崢嶸甚訝雪山中斷銀漢西傾¶
　孤舟鐵笛風淸待萬里乗槎問客星歎鯨鯢未翦戈船滿岸蟾蜍正吐¶
<pb:KR4f0013_SBCK_022-6b>¶
歌管傾城狎浪兒童横江士女笑指漁翁一葉輕誰知道是觀湖枚叟論¶
水莊生¶
　　　又(丁酉小春海棠與水仙並開王廉州爲予/寫秋林圖&KR0004;成因取瓶花作供&KR0186;賦此詞)¶
有美人兮宛在中央仙乎水哉似藐姑神女凌波獨步瀟湘極浦洗盡塵¶
埃忽遇東鄰彼姝者子紅粉臙脂笑靨開須知道是兩家妝束一種人材¶
　東君著意安排蚤羯鼓催成巧様裁豈陳王賦就新添女伴太眞睡起¶
共倚妝臺玉骨氷肌豔梳濃裹妙手黃荃未見來霜天晚對膽瓶雙絶㸃¶
染幽齋¶
　　　又(呉興愛山臺禊/飲分韻得關字)¶
妍景銷愁輕衫乘興扁舟往還遇使君倒屣銀牀枕簟羣賢傾蓋玉珮刀¶
鐶下若新醅前溪妙舞落日樓臺雨後山雕闌外有名花婀娜嬌鳥綿蠻¶
　衰翁天放疏頑况廿載重來詎等閒歎此方嚴虎靑絲白馬(孫呉時山/㓂嚴白虎)¶
(與呂蒙戰於吳/興之石城山)當年宋態綠髩紅顔(唐李渉有贈吳興妓宋態詩/所謂解語花枝在眼前也)春色依¶
然舊游何處剰得東風柳一灣吾堪老傍鷗汀雁渚石戸松關¶
　　　賀新郎(送杜將/軍弢武)¶
<pb:KR4f0013_SBCK_022-7a>¶
雙髩愁來白數威名西州豪&KR0464;玉關沙磧家世通侯黄金印馬矟當年第¶
一磨盾鼻懸毫飛檄雅吹投壺詩萬首舊當陽虎帳春秋癖思往事頓成¶
昔　天涯寂寞靑門客念平生鞭箠萬里布衣之極滿地江湖漁歌起誰¶
弄扁舟鐡笛正柳色依依南陌日暮鄉關何處是故人書草没摩崖石漫¶
囘首淚沾臆¶
　　　又(病中/有感)¶
萬事催華髮論龔生天年竞天高名難没吾病難將醫藥治耿耿胸中熱¶
血待灑向西風殘月剖郤心肝今置地問華佗解我膓千結追往恨倍淒¶
咽　故人慷&KR0099;多奇節爲當年沉吟不斷草間偷活艾灸眉頭𤓰噴鼻今¶
日須難訣絕早患苦重來千疊脫屣妻孥非易事竟一錢不值何須說人¶
世事幾完缺¶
梅村家藏藳卷弟二十二終¶
<pb:KR4f0013_SBCK_022-7b>¶
<pb:KR4f0013_SBCK_022-7b>¶
