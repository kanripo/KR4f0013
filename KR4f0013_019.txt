# -*- mode: mandoku-view; -*-
#+TITLE: 梅村家藏藁
#+DATE: 2015-09-11 17:17:46.059437
#+PROPERTY: ID KR4f0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0319-019梅村家藏藁-卷第十九.
<pb:KR4f0013_SBCK_019-1a>¶
梅村家藏藁卷弟十九　詩後集十一¶
　七言絶句七十一首¶
　　　下相極樂菴讀同年北使時詩卷¶
蘭若停驂灑墨成過河持節事分明上林飛雁無還表頭白山僧話子&KR0056;¶
　　　過昌國¶
樂生去國罷登壇長念昭王知已難流涕伐燕辭趙將&KR0216;教老死在邯鄲¶
　　　任丘¶
囘首鄉關亂客愁滿身風雪宿任丘忽聞石調邊兒曲不作征人也淚流¶
　　　臨淸大雪¶
白頭風雪上長安裋褐疲驢帽帶寛辜&KR0018;故園梅樹好南枝開放北枝寒¶
　　　阻雪¶
關山雖勝路難堪纔上征鞍又解驂十丈黃塵千尺雪可知俱不似江南¶
　　　送王元照八首(來京師舊廉州太守也/王善畫弇州先生曾孫偶)¶
靑山補屋愛流泉畫裏移家就輞川添得一舟乘興上煙波隨處小游仙¶
<pb:KR4f0013_SBCK_019-1b>¶
　　　其二¶
始興公子舊諸侯丹荔紅蕉嶺外游席帽京塵渾忘卻被人强喚作廉州¶
　　　其三¶
報國松根廟市開公侯車馬𨷖如雷疲驢一笑且歸去刑部街前曾看來¶
　　　其四¶
内府圖書不計錢漢家珠玉散雲煙而今零落無收處故國興亡巳十年¶
　　　其五¶
布衣懶自入侯門手跡流傳姓氏存聞道相公談翰墨向人欲訪趙王孫¶
　　　其六¶
朔風歸思滿蕭關筆墨荒寒點染間何似大癡三丈卷萬松殘雪富春山¶
　　　其七¶
河北三公一&KR0083;書浪游何處曳長裾歸田舊業春山盡華子岡頭自釣魚¶
　　　其八¶
五馬南來韋使君故人相見共論文酒闌面乞黃堂俸明日西山買白雲¶
　　　讀史偶述四十首¶
<pb:KR4f0013_SBCK_019-2a>¶
射得紅毛&KR0693;似拳乳茶挏酒閤門前相公堂饌銀盤美熊白烹來正割鮮¶
　　　其二¶
雪消春水積成渠芻藁如山道不除怪殺六街騶唱少只今驄馬避柴車¶
　　　其三¶
新更小篆譯蟲魚乙夜横經在玉除訝道年來親政好近前一卷是尙書¶
　　　其四¶
&KR0033;廬西近御書房插架牙籤舊錦囊燕寢不須龍鳯餙天然臺几曲迴廊¶
　　　其五¶
閤門春帖㸃霜毫玉尺量身賜錦袍聞道尙方裁製巧路人爭擁看枚臯¶
　　　其六¶
龍媒剪拂上華茵嚴助丹靑拜詔新莫向天閑誇絶技白頭韓幹竟何人¶
　　　其七¶
徐無城下遇神仙移得驪山近玉田賭射上林春宴罷諸王騎馬向湯泉¶
　　　其八¶
新張錦幄間垂楊四角觚稜八寶裝藉地煖茵趺坐軟茸茸春草是留香¶
<pb:KR4f0013_SBCK_019-2b>¶
　　　其九¶
騰黃赭白總追風八匹牽來禁苑中毛骨不殊聲價好但看騎上卽神龍¶
　　　其十¶
側坐翻身馬上輕官家絶技羽林驚左枝忽發鳴&KR1076;箭仰視浮雲笑絶纓¶
　　　其十一¶
柳陰觀射試期門撥去胡牀踞樹根徙倚日斜纔御輦天邊草木亦承恩¶
　　　其十二¶
進呈文字費躊躇轉譯紛然混魯魚夜半相公還被詔御前帖子改翻書¶
　　　其十三¶
新語初成左右驚一言萬嵗盡歡聲多應絳灌交歡久馬上先行薦陸生¶
　　　其十四¶
東盡三韓北嫩江秋風傳箭海西降𤣥狐獵罷搜靑鼠射得頭鵞更一雙¶
　　　其十五¶
五千鐵騎十三山太子河邊飲馬還前哨已踰歡喜嶺鼓聲西下震榆𨵿¶
　　　其十六¶
<pb:KR4f0013_SBCK_019-3a>¶
松林路轉御河行寂寂空垣宿鳥驚七載金縢歸掌握百僚車馬會南城¶
　　　其十七¶
海上奇毛固絶倫星眸玉爪岀精神蘆溝橋上秋風起一蔟紅塵鷹犬人¶
　　　其十八¶
西洋館宇逼城陰巧暦通𤣥妙匠心異物每邀天一笑自鳴鐘應自鳴琴¶
　　　其十九¶
迴龍觀裏海棠開禁地無人閉綠苔一自便門馳道啓穿宮走馬看花來¶
　　　其二十¶
宣爐厰盒内香燒禁府圖書洞府簫故國滿前君莫問淒涼酒盞鬬成窑¶
　　　其二十一¶
布棚攤子滿前門舊物官窑無一存王府近來新發出剔紅香盒豆青盆¶
　　　其二十二¶
大將祁連起北邙黄腸不盧發丘郎平生賜物都燔盡千里名駒衣火光¶
　　　其二十三¶
琉璃舊厰虎房西月斧修成五色泥遍插御花安鳳吻絳繩扶上廣寒梯¶
<pb:KR4f0013_SBCK_019-3b>¶
　　　其二十四¶
平生馬草世人知垂老猶堪萬里馳卻怪杏山書到日三軍早哭道旁碑¶
　　　其二十五¶
金魚池上定新巢楊柳靑靑已放梢幾度平津高閣上泰壇春望記南郊¶
　　　其二十六¶
紛紛茗酪鬬如何㸃就茶經定不磨移得江南來禁地迴龍小盞潑松蘿¶
　　　其二十七¶
夜半齋壇唱步虛玉皇新築絳霄居吹笙盡是黃門侣別勅西淸註道書¶
　　　其二十八¶
新題御墨賜孱顔紫禁城頭喚㬌山傳與外廷誇勝事蓬瀛小島在人間¶
　　　其二十九¶
水雲榭上會神仙層閣黃龍十丈船三爵羣臣半霑醉榴花開宴自今年¶
　　　其三十¶
蘭池落日馬蹄驚魚服揮鞭過柳城十萬羽林空夜直無人&KR0259;轡諌微行¶
　　　其三十一¶
<pb:KR4f0013_SBCK_019-4a>¶
七寶琉璃影百層治漪月色漾寒氷詞臣主客詩圖進御帖親題萬夀燈¶
(聊勅賜燈名萬壽/燈成命編翰製詩)¶
　　　其三十二¶
玉砌流泉繞碧渠晩涼紈扇軟金與采蓮艓子江南弄太液池頭看打魚¶
　　　其三十三¶
龍文小印大如錢别署齋名自記年畫就煙雲塡寶篆欲將金粉護山川¶
　　　其三十四¶
渭園千里送篔營嫩籜靑靑道正長夜半火來知走馬尙方藥物待新篁¶
　　　其三十五¶
新設椒園内道塲雲堂齋供自焚香大官别有伊蒲饌親割鸞刀奉法王¶
　　　其三十六¶
直廬起草擅能文被　詔含毫寫右軍賜出黄驄銀鑿落天街徐踏墨池¶
雲¶
　　　其三十七¶
霜落期門喚打圍海靑帽煖去如飛鴐鵞信至纔遊幸不比和林避暑歸¶
<pb:KR4f0013_SBCK_019-4b>¶
　　　其三十八¶
鵪鶉錦袋岀懷中玉粒交爭花毯紅何似平章荒葛嶺諸姬蟋蟀𨷖金籠¶
　　　其三十九¶
綠翹聰慧換新妝比翼丹山小鳳皇巧舌能言金鎻愛賜緋妬殺雪衣娘¶
(鵡足有四距/廣東進朱鸚)¶
　　　其四十¶
廣南異物進駝雞錦背雙峰一寸齊只道紫駝來絶塞雞林原在大荒西¶
(有雙峰似駝之肉鞍也/鷄高三尺花冠翠羽背)¶
　　　伍員¶
投金瀨畔敢安居覆楚奔吳數上書手把屬鏤思往事九原歸去遇包胥¶
　　　偶見二首¶
新更梳裹簇雙蛾窄地長衣抹錦靴總把珍珠渾裝郤奈他明鏡淚痕多¶
　　　其二¶
惜解雙&KR0414;只爲君豐趺羞澁岀羅裙可憐鵶色新盤髻抹作巫山兩道雲¶
　　　題帖二首¶
<pb:KR4f0013_SBCK_019-5a>¶
孝經圖像畫來工字格森嚴自魯公第一丹靑天子孝累朝家法賜東宮¶
(神廟時/曾發内閣重裱今在吏部侍郎孫公北海處/禁本有孝經圖周昉畫顔魯公書)¶
　　　其二¶
金元圖籍到如今半自宣和出禁林封記中山玉印在一般烽火竟銷沉¶
(厯元及明初無恙徐中山下大都時封記尙在今皆失散不存/甲申後質愼庫圖書百萬卷皆宣和所藏金自汴梁輦入燕者)¶
　　　南苑應制¶
綠楊春繞栢梁臺羽蓋梢雲甲帳開知是至尊親講武日邊萬馬射生來¶
　　　題石田畫芭蕉二首¶
一葉芳心任卷舒客愁郷夢待何如平生枉用蕂溪紙綠玉窗前好寫書¶
　　　其二¶
不妨修竹共檀樂長對蕭蕭夜雨寒卻笑休文强多事後人仍作畫圖看¶
　　　口古¶
欲買溪山不用錢倦來高枕白雲眠吾生此外無他願飲谷棲丘二十年¶
　　　題沙海客畫達摩面壁圖¶
松風拂拂水泠泠叅得維摩止觀經從此西來眞實義埽除文字重丹靑¶
<pb:KR4f0013_SBCK_019-5b>¶
　　　題二禽圖¶
舊巢雖去主人空剪雨捎風自在中卻笑雪衣食玉粒羽毛憔悴閉雕籠¶
　　　詠柳四首贈柳雲生¶
走馬章臺酒半醒遠山眉黛自靑靑翰他張緒誇年少柳宿𠊓邊占小星¶
(宿同度/柳星張三)¶
　　　其二¶
十五盈盈擅舞腰無言欲語不能描武昌二月新裁柳破得工夫鬬小喬¶
(亦擅名/時有喬姫)¶
　　　其三¶
萬條拂面惹行塵選就輕盈御柳新枉自穆生空設醴可憐靑眼屬誰人¶
(爲畫眉人所奪/穆君初與雲遇)¶
　　　其四¶
玉笛聲聲喚奈何柳花和淚落誰多㶚橋折贈頻囘首惆悵崔郎一曲歌¶
(歌童也/崔郎主人)¶
　　　送友人岀塞二首(松陵人/吳茲受)¶
<pb:KR4f0013_SBCK_019-6a>¶
魚海蕭條萬里霜西風一哭斷人腸勸君休望令支塞木葉山頭是故郷¶
　　其二¶
此去流人路幾千長虹亭外草連天不知黑水西風雪可有江南問渡船¶
　　　雜題¶
白祫春衣繫隱囊少年吹笛事甯王武昌老者如相問翻得伊州曲幾行¶
梅村家藏藁卷弟十九終¶
<pb:KR4f0013_SBCK_019-6b>¶
